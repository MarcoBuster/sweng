---
layout: post
title: "[11] UML"
date:   2022-11-14 14:30:00 +0200
toc: true
---

# UML

Abbiamo diversi tipi di diagrammi UML, il primo che vediamo è il diagramma delle classi, ovvero una vista statica (ovvero come se fosse una fotografia) di una situazione.

<!-- Hardcoded diagram because the PlantUML jekyll plugin produces a malformed version -->
<p class="plantuml-parent">
    <object class="plantuml" style="width: 85%" data="{{ site.baseurl }}/assets/11_UML-base.svg"></object>
</p>

In un diagramma UML delle classi abbiamo:
- classi
- interfacce
- collegamenti tra queste

ecco le caratteristiche principali:
- Se una scritta è in _italico_ vuol dire che all'elemento manca qualche definizione, quindi è astratto.
- Se una scritta è <u>sottolineata</u> vuol dire che l'attributo o metodo è statico, ovvero hanno una visibilità a livello di classe e non a livello di istanza (quindi possiamo riferirci a loro anche senza avere un'istanza della classe).

vediamo i tipi di relazioni indicati dalle frecce:
- __frecce tratteggiate__: sono le più generiche, indica una relazione tra classi, quello che c'è scritto nella classe da cui parte la freccia dipende dal codice che c'è nella classe a cui arriva la freccia (Deck dipende da collections). Questa relazione è chiamata __associazione__.
- __freccia con rombo bianco__: questo tipo di relazione è chiamata __aggregazione__ ed indica che all'interno della classe (Deck) ho una collezione (in questo caso una lista) di n oggetti (Card). Questa relazione non è più tra classi ma tra istanze delle classi (Un'istanza di Deck aggrega da 0 a 52 carte). Posso specificare anche la cardinalità nel senso opposto, ovvero da Card a Deck, che in questo caso essendo oggetti virtuali (immutabili) non sono vincolato ad avere una carta specifica in un solo mazzo, ma può stare in tanti mazzi.
- __freccia con rombo nero__:  questa è chiamata __composizione__ ed è utilizzata quando ho degli elementi che sono fisicamente collegati e non solo virtualmente (come le carte), senza l'uno l'altro non può vivere, e viceversa. L'esempio può essere un aereo che senza il motore cade, e il motore non passa ad un altro aereo (a differenza delle carte che possono passare a più mani).

Abbiamo anche la freccia con la punta a triangolo che specifica un'implementazione.

La direzione delle frecce sono importanti perché indicano il senso della relazione, per esempio il mazzo conosce le carte che contiene, ma le carte non conoscono i mazzi in cui sono, è per questo che la direzione della freccia va da Deck a Card e non viceversa.
Queste sono sempre delle relazioni tra oggetti ma sono utilizzate in contesti differenti.

In questo esempio la visibilità dei metodi è espressa da un pallino verde (public), ma potremmo avere anche l'arancio o il rosso, che indicano protected e private, poi possono essere rappresentati in altri modi ma comunque molto intuitivi.

In UML il diagramma degli stati è derivato da _StateCharts_ e viene usato per definire il comportamento di un oggetto (di una classe di oggetti).

## State diagram

Un automa è una sestupla $$<S, \, I, \, U; \, \delta, \, t, \, s_0>$$.
- $$S$$: insieme finito e non vuoto degli stati
- $$I$$: insieme finito dei possibili ingressi
- $$U$$: insieme finito delle possibili uscite
- $$\delta$$: funzione di transizione
- $$t$$: funzione di uscita
- $$s_0$$: stato iniziale

.... slide da

### Concetto e struttura

L'obiettivo del **diagramma di stato** è fornire un'astrazione significativa comune all'intera classe.

La sua struttura deriva dai classici *State Charts*, dei quali costituisce un'ulteriore astrazione.

{% responsive_image path: 'assets/11_state-diagram-example.png' %}

Ogni stato è rappresentato da un rettangolo e lo stato iniziale è indicato da un pallino nero.

Nel diagramma, le frecce possono avere diversi significati:
* **Evento/Azione**: Semplice e immediata transizione da uno stato ad un altro.
* **Guardie**: Disambiguano le transazioni in uscita da uno stato che sono legate ad uno stesso evento.
* **Time Event**: Eventi temporizzati. 
    * *After(duration)*: Indicano un tempo massimo di permanenza nello stato destinazione. Allo scadere del timer, lo stato cambia.
* **Change Event**: Eventi che si innescano al verificarsi di un cambiamento.
    * *When(condition)* Eventi espressi in termini di valori degli attributi.

Il verificarsi di eventi non esplicitamente marcati da un arco deve portare alla terminazione dell'esecuzione e al sollevamento di un errore.

## Superstate

Ulteriore evoluzione dello State Diagram, l'introduzione del **Superstate** consente di rappresentare più facilmente una "gerarchia" di stati.

La transizione in uno stato può quindi condurre ad un'altra FSM concettualmente "innestata".

{% responsive_image path: 'assets/11_superstate-example.png' %}

Nel caso d'esempio, lo stato `acceso` possiede al suo interno un ulteriore diagramma di stato.

### Ulteriori aggiunte

* É possibile associare al diagramma uno stato **History**, il cui scopo è memorizzare lo stato storico prima dell'interruzione dell'FSM.

* É possibile rendere il diagramma capace di rappresentare il concetto di **concorrenza** tramite la divisione in **regioni** (ognuna regolata da una propria FSM). <br> Le regioni possono essere attive contemporaneamente. <br> {% responsive_image path: 'assets/11_concurrency-example.png' %} <br> I confini tra regioni, come mostrato nell'esempio, sono identificati da linee tratteggiate.

## Use Cases Diagram

### Concetto e struttura

I **diagrammi dei casi d'uso** rappresentano l'astrazione di un insieme di scenari tra loro correlati. 

Gli Use Cases adottano un linguaggio che verte più alla risoluzione di esigenze comunicative tramite un lessico potenzialmente meno tecnico.

Siffatta natura "informale" li rende ottimi mezzi di comunicazione col *cliente*.

Possono essere utilizzati, ad esempio, per:
* Eplicitare differenti modalità di fare un compito;
* Stabilire quale dovrebbe essere la normale interazione nello scenario e le eccezioni che possono verificarsi;

Infatti, ogni scenario è corredato di:
* Pre e Post Condizioni da rispettare;
* Flusso di esecuzione da percorrere in condizioni normali;
* Eventuali eccezioni e loro possibili trattamenti;

Infine, parte della versatilità degli *Use Case Diagrams* risiede nella loro capacità di collegarsi, eventualmente, ad altri tipi di diagrammi (*Sequence, Activity, etc*) che possono essere impiegati per descriverne in modo più approfondito il flusso.

### Scenari

I componenti di ogni scenario si dividono in **Attori** e **Casi d'Uso**. <br>
{% responsive_image path: 'assets/11_use-case-example.png' %} <br>
In generale il **collegamento** tra un attore e un caso d'uso rappresenta una relazione di *partecipazione*, *i.e* "Questo attore partecipa a questo caso d'uso".

L'interazione può comunque essere denominata.

Sono contemplati anche collegamenti fra un caso d'uso e un altro (vedi [paragrafo dedicato](#assoc-ucuc)).

### Identificazione degli Attori

Gli Attori non sono necessariamente persone fisiche.
Possono corrispondere anche a dei **ruoli** o addirittura ad un **sistema esterno**.

Ogni attore è un'entità esterna al sistema ed interagisce direttamente con esso, fungendo allo stesso tempo da *fonte* e *destinatario* di informazione.

Ci sono due tipologie di attori:

* **Attore Beneficiario**: Colui che trae beneficio dall'interazione con lo use case, *i.e.* chi è **interessato** a quella funzionalità. <br>
Gli altri attori possono cambiare, ma il beneficiario rimmarrà probabilmente lo stesso.

* **Attore Primario**: Colui che avvia l'interazione con lo use case.

### Identificazione Use Case
Il miglior modo di identificare i casi d'uso è interrogarsi su due fronti:

* **Sistema**: Quali funzionalità si desidera che il sistema possieda?
* **Attori Beneficiari**: Cosa vogliono? Come agiscono? Perchè si interfacciano col sistema e cosa si aspettano?

### Associazioni

Ogni diagramma dei casi d'uso deve seguire due convenzioni per quanto riguarda le associazioni.

* > Ogni attore deve avere almeno un'interazione con uno use case.

Un attore che non dovesse possedere alcuna associazione con un caso d'uso sarebbe impossibilitato a interagire col sistema e rappresentarlo nel diagramma non avrebbe alcun senso.

* > Ogni use case deve essere associato ad almeno un attore.

Un caso d'uso che non coinvolge alcun attore è un caso d'uso che, per definizione, non ha senso di esistere, poichè nessuno è in grado di interagirvi.
#### <a name="assoc-ucuc"></a>Use Case - Use Case
Esistono due tipologie di relazioni tra use case:
* **Inclusione (*include*)**: Relazione che esprime il predicato *"far parte di"*. <br> Chi include conosce sempre gli inclusi, ma non viceversa. <br>
La parte inclusa *deve* essere eseguita.
* **Estensione (*extend*)**: Relazione che viene utilizzata per rappresentare casi eccezionali che specificano comportamenti particolari in alcuni use case.

#### Generalizzazione

L'associazione di **generalizzazione** rappresenta un particolare tipo di relazione, applicabile sia ad una coppia *Attore - Attore* che ad una coppia *Use Case - Use Case*.

La sua semantica dipende dal contesto a cui viene applicata:
* **Tra attori**: permette di esplcitare eventuali relazioni tra ruoli. <br> Ad esempio un ruolo potrebbe includerne un altro.
* **Tra use case**: la semantica è simile all'*extend*, ma senza punti d'estensione. <br> Invece, alcune parti della descrizione vengono *ereditate* e altre vengono *sostituite*. Non si applica il secondo principio della Liskov.

## Activity Diagram

Gli Activity Diagram presentano una conformazione simile al diagramma degli stati, ma con svariate differenze.

* Al posto degli stati vi sono ora le *attività*.
* Non si usano più le transizioni etichettate tramite eventi; queste sono quasi tutte implicitamente temporizzate.
* Possono esserci azioni dentro le *attività*.
* Le *attività* possono rappresentare anche qualcosa di *esterno* al sistema.

La peculiare capacità di collegarsi con attività esterne fa sì che sia possibile utilizzare gli Activity Diagram come "collante" con e tra diversi Use Case.

Inoltre la visuale parzialmente informale, eppure leggermente più tecnica e profonda rispetto ai diagrammi dei casi d'uso, rende gli Activity Diagram un ottimo mezzo di *comunicazione interna* (*e.g.* con un manager)

### Livelli di astrazione

Si possono utilizzare gli Activity Diagram per:
- Descrivere la logica interna di un __business process__ (caso più comune).
- Descrivere il __flusso interno di un metodo__, con eventuali indicazioni di (pseudo)concorrenza;
- Dettagliare il __flusso di un use case__, ovvero chiarire meglio il suo flusso di esecuzione rispetto ad altri diagrammi (*e.g.* Sequence Diagram) <br> Questa rappresentazione torna assai utile nei casi in cui, ad esempio, la concorrenza è un fattore rilevante.


### Sincronizzazione

{% responsive_image path: 'assets/11_activity-example.png' %}

Attraverso l'uso di barre si possono stabilire dei punti di sincronizzazione. 
I JOIN, se non diversamente specificato, vengono considerati in ___and___.

È però possibile porre dei vincoli diversi per stabilire i criteri di soddisficamento della barra di sincronizzazione.

### Decisioni

{% responsive_image path: 'assets/11_activity-decision-example.png' %}

È possibile specificare nel flusso di esecuzione dei momenti di __decisione__.
I corsi d'azione intraprendibili in questi frangenti sono rappresentati tramite degli archi.

Le decisioni devono rispettare due proprietà:
* Gli archi collegati alla decisione devono essere __mutualmente esclusivi__.
* L'__unione__ delle condizioni di decisione deve essere sempre vera.

È bene puntualizzare che i punti di decisione sono _veri_ momenti di decisione umana, non banali valutazione di una condizione logica.

### Swim lane

{% responsive_image path: 'assets/11_activity-swim-lane-example.png' %}

Si può partizionare il diagramma al fine di rappresentare, sulle singole _activity_, delle particolari responsibilità.

Queste vengono visualizzate tramite delle _"corsie"_ verticali che identificano _chi_ svolge una determinata attività.

## Component Diagram
<!-- TODO -->

## Deployment Diagram
<!-- TODO -->