---
layout: post
title: "[11] UML"
date:   2022-11-14 14:30:00 +0200
toc: true
---

# UML

## Introduzione

__UML__ (_Unified Modeling Language_) è un lnguaggio di _modeling_ il cui scopo è determinare uno standard comune nella rappresentazione visuale del software.

UML rappresenta in realtà una famiglia di formalismi, che si concretizzano nei concetti di __diagrammi__.

## Diagramma delle Classi

### Concetto e struttura

Lo scopo del diagramma delle classi è fornire una vista statica del software (una sorta di "fotografia") tramite la rappresentazione delle sue classi, corredate di metodi, attributi e relazioni.

<!-- Hardcoded diagram because the PlantUML jekyll plugin produces a malformed version -->
<p class="plantuml-parent">
    <object class="plantuml" style="width: 85%" data="{{ site.baseurl }}/assets/11_UML-base.svg"></object>
</p>

Le componenti identificabili in un diagramma delle classi sono:
* __Oggetti__ (Classi e Interfacce), rispettivamente riconoscibili per le lettere "C" e "I" nella parte superiore di ogni blocco. <br> Esiste anche il marcatore "A", che rappresenta una classe astratta. <br>
Inoltre, per i diagrammi UML relativi a Java si può usare la lettera "E" per rappresentare le classi `enum`. 
* __Metodi__, preceduti da un cerchio e dal tipo di valore ritornato. <br>
* __Attributi__, preceduti da un quadrato, corrispondono agli attributi dell'oggetto.
* __Relazioni__, frecce che connettono gli oggetti.

É possibile rappresentare il cerchio dei metodi e il quadrato degli attributi con colori diversi in base alla visibilità. <br>
In Java, ad esempio, si può usare il <span style="color:green">verde</span> per la visibilità `public`, l'<span style="color:orange">arancio</span> per `protected` e il <span style="color:red">rosso</span> per `private`.

Valgono anche due regole sintattiche generali:
- Se una scritta è in _corsivo_ vuol dire che all'elemento corrispondente manca qualche definizione ed è dunque da considerarsi _astratto_.
- Se una scritta è <u>sottolineata</u> vuol dire che l'elemento corrispondente (tipicamente metodo o attributo) è statico, ovvero ha una visibilità a livello di classe e non a livello di istanza (_i.e_ è possibile riferircisi a anche senza avere precedentemente istanziato la classe).

### Relazioni

Nel diagramma delle classi UML esistono relazioni di diversi tipi.
Ogni relazione viene rappresentata tramite una specifica forma di freccia:
- __Frecce tratteggiate__: sono le più generiche e indicano una relazione "gerarchica" tra classi. <br> Ciò che c'è scritto nella classe da cui parte la freccia dipende dal codice che c'è nella classe a cui arriva la freccia (_e.g_ `Deck` dipende da `Collections`). <br>
Questa relazione prende il nome di __associazione__.
- __Freccia con rombo bianco__: questo tipo di relazione è chiamata __aggregazione__ ed indica che all'interno della classe (_e.g._ `Deck`) ho una collezione (in questo caso una lista) di n oggetti (`Card` nell'esempio). <br>
Questa relazione non è più tra classi, bensì tra _istanze_ delle classi (_e.g._ un'istanza di `Deck` aggrega da 0 a 52 carte).
- __Freccia con rombo nero__:  denominata  __composizione__, è utilizzata quando si hanno degli elementi che sono _fisicamente_ collegati tra loro (non solo virtualmente come nel caso delle carte). <br>
Senza l'uno l'altro non può vivere e viceversa. <br>
Un esempio può essere la rappresentazione del concetto di _aereo_. <br>
Senza il _motore_ l'aereo non può esistere, poichè il primo è un oggetto indispensabile per funzionamento del secondo. <br>
Specularmente, non accadrà mai che il motore passi ad un altro aereo (a differenza delle carte che possono passare a più mani).
- __Freccia con la punta a triangolo__, che specifica un'implementazione.

La direzione delle frecce è importante perché indica il _senso_ della relazione. <br>
Per esempio il mazzo conosce le carte che contiene, ma le carte non conoscono i mazzi di cui fanno parte (è per questo che la direzione della freccia va da `Deck` a `Card` e non viceversa). <br>

## Sequence Diagram

### Concetto e struttura

Lo scopo del __diagramma di sequenza__ è rappresentare il flusso di interazione tra attori all'interno di un software nel tempo.

{% responsive_image path: 'assets/11_sequence-diagram-example.png' %}

Si compone di alcuni elementi chiave:
* __Attori__: rappresentano le entità coinvolte nel processo; spesso sono oggetti.
* __Invocazioni__: rappresentate con una freccia che va da sinistra verso destra, identificano chiamate di metodo su un attore da parte di un altro. <br>
La parte sinistra è il _chiamante_ e la parte destra è il _chiamato_.
* __Valori di ritorno__: visualizzati tramite una freccia tratteggiata che va da sinistra verso destra.
* __Cicli__: aree rettangolari etichettate con il termine `loop` che specificano la presenza di un ciclo in una certa zona del diagramma. 
* __Condizioni__: aree rettangolari etichettate con il termine `opt` che specificano la necessità di verificare alcune condizioni prima di entrare nella zona corrispondente.

## State diagram

### Concetto e struttura

L'obiettivo del **diagramma di stato** è fornire un'astrazione di comportamento significativa che sia comune all'intera classe.

La sua struttura deriva dai classici *State Charts*, dei quali costituisce un'ulteriore astrazione.

Al fine di comprendere meglio i diagrammi di stato, può essere utile ricordare che:

> Negli _State Charts_, un automa è una sestupla $$\langle S, \, I, \, U; \; \delta, \, t, \, s_0 \rangle$$.
> - $$S$$: insieme finito e non vuoto degli stati
> - $$I$$: insieme finito dei possibili ingressi
> - $$U$$: insieme finito delle possibili uscite
> - $$\delta$$: funzione di transizione
> - $$t$$: funzione di uscita
> - $$s_0$$: stato iniziale

Negli _State Diagram_, ogni stato è rappresentato da un rettangolo e lo stato iniziale è indicato da un pallino nero.

{% responsive_image path: 'assets/11_state-diagram-example.png' %}

Nel diagramma, le frecce possono avere diversi significati:
* **Evento/Azione**: Semplice e immediata transizione da uno stato ad un altro.
* **Guardie**: Disambiguano le transazioni in uscita da uno stato che sono legate ad uno stesso evento.
* **Time Event**: Eventi temporizzati. 
    * *After(duration)*: Indicano un tempo massimo di permanenza nello stato destinazione. Allo scadere del timer, lo stato cambia.
* **Change Event**: Eventi che si innescano al verificarsi di un cambiamento.
    * *When(condition)* Eventi espressi in termini di valori degli attributi.

Il verificarsi di eventi non esplicitamente marcati da un arco deve portare alla terminazione dell'esecuzione e al sollevamento di un errore.

## Superstate

Ulteriore evoluzione dello State Diagram, l'introduzione del **Superstate** consente di rappresentare più facilmente una "gerarchia" di stati.

La transizione in uno stato può quindi condurre ad un'altra FSM concettualmente "innestata".

{% responsive_image path: 'assets/11_superstate-example.png' %}

Nel caso d'esempio, lo stato `acceso` possiede al suo interno un ulteriore diagramma di stato.

### Ulteriori aggiunte

* É possibile associare al diagramma uno stato **History**, il cui scopo è memorizzare lo stato storico prima dell'interruzione dell'FSM.

* É possibile rendere il diagramma capace di rappresentare il concetto di **concorrenza** tramite la divisione in **regioni** (ognuna regolata da una propria FSM). <br> Le regioni possono essere attive contemporaneamente. <br> {% responsive_image path: 'assets/11_concurrency-example.png' %} <br> I confini tra regioni, come mostrato nell'esempio, sono identificati da linee tratteggiate.

## Use Cases Diagram

### Concetto e struttura

I **diagrammi dei casi d'uso** rappresentano l'astrazione di un insieme di scenari tra loro correlati. 

Gli Use Cases adottano un linguaggio che verte più alla risoluzione di esigenze comunicative tramite un lessico potenzialmente meno tecnico.

Siffatta natura "informale" li rende ottimi mezzi di comunicazione col *cliente*.

Possono essere utilizzati, ad esempio, per:
* Eplicitare differenti modalità di fare un compito;
* Stabilire quale dovrebbe essere la normale interazione nello scenario e le eccezioni che possono verificarsi;

Infatti, ogni scenario è corredato di:
* Pre e Post Condizioni da rispettare;
* Flusso di esecuzione da percorrere in condizioni normali;
* Eventuali eccezioni e loro possibili trattamenti;

Infine, parte della versatilità degli *Use Case Diagrams* risiede nella loro capacità di collegarsi, eventualmente, ad altri tipi di diagrammi (*Sequence, Activity, etc*) che possono essere impiegati per descriverne in modo più approfondito il flusso.

### Scenari

I componenti di ogni scenario si dividono in **Attori** e **Casi d'Uso**. <br>
{% responsive_image path: 'assets/11_use-case-example.png' %} <br>
In generale il **collegamento** tra un attore e un caso d'uso rappresenta una relazione di *partecipazione*, *i.e* "Questo attore partecipa a questo caso d'uso".

L'interazione può comunque essere denominata.

Sono contemplati anche collegamenti fra un caso d'uso e un altro (vedi [paragrafo dedicato](#assoc-ucuc)).

### Identificazione degli Attori

Gli Attori non sono necessariamente persone fisiche.
Possono corrispondere anche a dei **ruoli** o addirittura ad un **sistema esterno**.

Ogni attore è un'entità esterna al sistema ed interagisce direttamente con esso, fungendo allo stesso tempo da *fonte* e *destinatario* di informazione.

Ci sono due tipologie di attori:

* **Attore Beneficiario**: Colui che trae beneficio dall'interazione con lo use case, *i.e.* chi è **interessato** a quella funzionalità. <br>
Gli altri attori possono cambiare, ma il beneficiario rimmarrà probabilmente lo stesso.

* **Attore Primario**: Colui che avvia l'interazione con lo use case.

### Identificazione Use Case
Il miglior modo di identificare i casi d'uso è interrogarsi su due fronti:

* **Sistema**: Quali funzionalità si desidera che il sistema possieda?
* **Attori Beneficiari**: Cosa vogliono? Come agiscono? Perchè si interfacciano col sistema e cosa si aspettano?

### Associazioni

Ogni diagramma dei casi d'uso deve seguire due convenzioni per quanto riguarda le associazioni.

* > Ogni attore deve avere almeno un'interazione con uno use case.

Un attore che non dovesse possedere alcuna associazione con un caso d'uso sarebbe impossibilitato a interagire col sistema e rappresentarlo nel diagramma non avrebbe alcun senso.

* > Ogni use case deve essere associato ad almeno un attore.

Un caso d'uso che non coinvolge alcun attore è un caso d'uso che, per definizione, non ha senso di esistere, poichè nessuno è in grado di interagirvi.
#### <a name="assoc-ucuc"></a>Use Case - Use Case
Esistono due tipologie di relazioni tra use case:
* **Inclusione (*include*)**: Relazione che esprime il predicato *"far parte di"*. <br> Chi include conosce sempre gli inclusi, ma non viceversa. <br>
La parte inclusa *deve* essere eseguita.
* **Estensione (*extend*)**: Relazione che viene utilizzata per rappresentare casi eccezionali che specificano comportamenti particolari in alcuni use case.

#### Generalizzazione

L'associazione di **generalizzazione** rappresenta un particolare tipo di relazione, applicabile sia ad una coppia *Attore - Attore* che ad una coppia *Use Case - Use Case*.

La sua semantica dipende dal contesto a cui viene applicata:
* **Tra attori**: permette di esplcitare eventuali relazioni tra ruoli. <br> Ad esempio un ruolo potrebbe includerne un altro.
* **Tra use case**: la semantica è simile all'*extend*, ma senza punti d'estensione. <br> Invece, alcune parti della descrizione vengono *ereditate* e altre vengono *sostituite*. Non si applica il secondo principio della Liskov.

## Activity Diagram

### Concetto e struttura

Gli Activity Diagram presentano una conformazione simile al diagramma degli stati, ma con svariate differenze.

* Al posto degli stati vi sono ora le *attività*.
* Non si usano più le transizioni etichettate tramite eventi; queste sono quasi tutte implicitamente temporizzate.
* Possono esserci azioni dentro le *attività*.
* Le *attività* possono rappresentare anche qualcosa di *esterno* al sistema.

La peculiare capacità di collegarsi con attività esterne fa sì che sia possibile utilizzare gli Activity Diagram come "collante" con e tra diversi Use Case.

Inoltre la visuale parzialmente informale, eppure leggermente più tecnica e profonda rispetto ai diagrammi dei casi d'uso, rende gli Activity Diagram un ottimo mezzo di *comunicazione interna* (*e.g.* con un manager)

### Livelli di astrazione

Si possono utilizzare gli Activity Diagram per:
- Descrivere la logica interna di un __business process__ (caso più comune).
- Descrivere il __flusso interno di un metodo__, con eventuali indicazioni di (pseudo)concorrenza;
- Dettagliare il __flusso di un use case__, ovvero chiarire meglio il suo flusso di esecuzione rispetto ad altri diagrammi (*e.g.* Sequence Diagram) <br> Questa rappresentazione torna assai utile nei casi in cui, ad esempio, la concorrenza è un fattore rilevante.


### Sincronizzazione

{% responsive_image path: 'assets/11_activity-example.png' %}

Attraverso l'uso di barre si possono stabilire dei punti di sincronizzazione. 
I JOIN, se non diversamente specificato, vengono considerati in ___and___.

È però possibile porre dei vincoli diversi per stabilire i criteri di soddisficamento della barra di sincronizzazione.

### Decisioni

{% responsive_image path: 'assets/11_activity-decision-example.png' %}

È possibile specificare nel flusso di esecuzione dei momenti di __decisione__.
I corsi d'azione intraprendibili in questi frangenti sono rappresentati tramite degli archi.

Le decisioni devono rispettare due proprietà:
* Gli archi collegati alla decisione devono essere __mutualmente esclusivi__.
* L'__unione__ delle condizioni di decisione deve essere sempre vera.

È bene puntualizzare che i punti di decisione sono _veri_ momenti di decisione umana, non banali valutazioni di una condizione logica.

### Swim lane

{% responsive_image path: 'assets/11_activity-swim-lane-example.png' %}

Si può partizionare il diagramma al fine di rappresentare, sulle singole _activity_, delle particolari responsibilità.

Queste vengono visualizzate tramite delle _"corsie"_ verticali che identificano _chi_ svolge una determinata attività.

## Component Diagram

### Concetto e struttura

Lo scopo del __diagramma dei componenti__ è rappresentare e raggruppare i componenti del sistema.

"Componente" è un termine trasversale che include file, librerie, documenti _etc._ (ma che è diverso dal concetto di _Classe_!).

Il diagramma include:
* __Componenti__: rettangoli che rappresentano una funzione di sistema ben determinata. <br> 
Possono essere _annidati_.
* __Interfacce__: cerchi che indicano le interfacce implementate o utilizzate dai componenti. <br>
I collegamenti con i componenti indicano la presenza di una dipendenza.
* __Stereotipi__: racchiusi tra i caratteri `<<>>`, etichettano e identificano una serie di funzionalità appartenenti ad uno stesso "gruppo".

{% responsive_image path: 'assets/11_component-diagram-example.png' %}

Si noti che un componente può usarne un altro conoscendone solo l'interfaccia.

### Identificare i componenti

Alcune linee guida per identificare e rappresentare correttamente i componenti sono:
* Capire quali parti del sistema sono rimpiazzabili facilmente e/o sono versionate separatamente.
* Identificare quali parti del sistema svolgono una funzione ben determinata.
* Pensare in termini di "gerarchia" dei componenti.
* Chiarire l'esistenza di dipendenze con altri componenti e di dipendenze con le interfacce.

## Deployment Diagram

Il _Deployment Diagram_ permette di rappresentare la __dislocazione fisica__ delle risorse.

Più precisamente, specifica la dislocazione fisica delle _istanze dei componenti_.

La conformazione del diagramma è quindi molto simile a quella del diagramma dei componenti, ma con qualche differenza:
* I __nodi__ del sistema indicano macchine fisiche.
* I collegamenti tra nodi eplicitano le modalità di comunicazione tra gli stessi (_e.g._ RMI, HTTP).

{% responsive_image path: 'assets/11_deployment-diagram-example.png' %}

Il Deployment Diagram risulta di particolare utilità per il _deployer_, _i.e._ la figura che si occupa dell'installazione fisica del sistema. 